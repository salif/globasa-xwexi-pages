---
title: 'Уроци по глобаса за начинаещи'
visible: true
lang: bg
author: salif
---

## Азбуката на глобаса

Глобаса използва 25 букви от латинската азбука. В таблицата, във втората колона, е показано като кой български звук се произнасят съответните букви.

| буква | произношение | наименование |
| :--- | :--- | :--- |
| A a | А | aya |
| B b | Б | ibe |
| C c | Ч | ice |
| D d | Д | ide |
| E e | Е | eya |
| F f | Ф | ife |
| G g | Г | ige |
| H h | Х | ihe |
| I i | И | iya |
| J j | Дж | ije |
| K k | К | ike |
| L l | Л | ile |
| M m | М | ime |
| N n | Н | ine |
| O o | О | oya |
| P p | П | ipe |
| R r | Р | ire |
| S s | С | ise |
| T t | Т | ite |
| U u | У | uya |
| V v | В | ive |
| W w | У/В | iwe |
| X x | Ш | ixe |
| Y y | Й | iye |
| Z z | З | ize |

Буквата _W_ се произнася по същия начин като в английския език.

Понастоящем няма установени правила за използването на главни букви.

### Ударение

Следните правила за ударението важат за всички многосрични думи.

* Ако думата завършва на съгласна, ударението пада върху последната гласна.
* Ако думата завършва на гласна, ударението пада върху предпоследната гласна.

Гласните букви са **a**, **e**, **i**, **o**, **u**.

***

# Урок 1

## Списък с думи

* **salom** - здравей, здрасти
* **weda** - чао, довиждане
* **xanti** - мир (_здравей, довиждане_)
* **bwaw** - куче(та)
* **myaw** - котка(-ки)
* **piu** - птица(-ци)
* **uma** - кон(е)
* **mahi** - риба(-би)
* **doste** - приятел(и)
* **nini** - момче(та)/момиче(та), хлапе(та)
* **sodar** - брат(я)/сестра(-ри)
* **matre** - майка(-ки)
* **mama** - мама(-ми)
* **patre** - баща(-щи)
* **papa** - татко(вци)

## Бележки
### Род

В глобаса само няколко думи, като **matre** и **patre**, са от мъжки или женски род. В останалите случаи думите, обозначаващи хора, са неутрални. В следващ урок ще научите как да правите разлика между мъже и жени, като използвате прилагателни за род като представка.

### Без съществителни в множествено число

В глобаса не се прави разлика между съществителни в единствено и множествено число. В следващ урок ще научите как да посочвате единствено или множествено число, когато е необходимо.

* **doste** - _приятел_ или _приятели_

### _xanti_

Думата **xanti** означава _мир_, но може да се използва и за _здравей_ или _довиждане_.

## Примерни изречения

**Salom, doste!**  
Здравейте, приятели!

**Weda, uma!**  
Чао, коне!

## Упражнение за четене

Salom, bwaw! Weda, papa! Xanti, uma! Weda, sodar! Xanti, doste! Salom, nini! Weda, matre! Salom, mahi! Xanti, piu! Weda, myaw!

## Дейност

_Създайте свои собствени изречения, като използвате примерните изречения по-горе и упражнението за четене като модел._

***

# Урок 2

## Списък с думи

* **mi** - аз
* **bete** - дъщеря(-ри)/син(ове), дете(-ца)
* **somno** - спя
* **doxo** - чета
* **danse** - танцувам
* **lala** - пея
* **yuxi** - играя
* **ergo** - работя
* **pawbu** - тичам
* **anda** - вървя
* **fley** - летя
* **suyon** - плувам

## Бележки
### Без членуване

В глобаса няма нито определителен, нито неопределителен член. В следващ урок ще научите как да изразявате определеност, когато е необходимо.

* **bwaw** - _куче_, _кучето_, _кучета_ или _кучетата_

### Без спрежение

В глобаса няма спрежение на глаголите, което означава, че глаголите не се променят в зависимост от субекта (или _извършителя_) на изречението. Например, в българския език, глаголът _работя_ може да се спрегне като „Аз _работя_ усилено“ и „Тя _работи_ усилено“. В глобаса, от друга страна, използваме само **ergo**.

* **ergo** - _работя_, _работиш_, _работим_ и т.н.

### Речникова форма на глагола

Речниковата форма на глагола е еквивалентна на българското _сегашно време_.

* **fley** - _летя_, _летиш_, _лети_, _летим_, _летите_ или _летят_

## Примерни изречения

**Mahi suyon.**  
Рибата плува.

**Mi doxo.**  
Аз чета.

## Упражнение за четене

Salom, doste! Mi ergo. Myaw somno. Bete doxo. Piu fley. Bwaw yuxi. Mahi suyon. Mama lala. Patre danse. Uma pawbu. Sodar anda. Xanti, nini.

## Дейност

_Създайте свои собствени изречения, като използвате примерните изречения от този урок и Урок 1, и упражнението за четене от този урок като модел._

***

# Урок 3

## Списък с думи

* **yu** - ти
* **fe lutuf** - моля
* **xukra** - благодаря
* **yam** - ям
* **roti** - хляб
* **risi** - ориз
* **supa** - супа
* **salada** - салата
* **jubin** - сирене
* **pingo** - ябълка
* **banana** - банан
* **patato** - картоф
* **kitabu** - книга
* **hare** - имам

## Бележки
### _fe lutuf_

Думата **lutuf** означава _любезност_, а думата **fe** е предлог с общо, неопределено значение. Изразът **fe lutuf** означава _с любезност_ или _любезно_.

### Словоред

Типичният словоред в глобаса е _подлог-сказуемо-допълнение_.

**Bwaw yam jubin.**  
Кучето яде сирене.

В горното изречение, **bwaw** е подлогът, **yam** е сказуемото, а **jubin** е допълнението.

## Примерни изречения

**Roti, fe lutuf. Xukra.**  
Хляб, моля. Благодаря.

**Mi yam patato.**  
Аз ям картоф.

## Упражнение за четене

Xanti, sodar! Supa, fe lutuf. Xukra. Weda, sodar!

Salom, doste! Mi hare myaw. Yu hare bwaw. Nini hare piu. Papa hare mahi. Myaw yam jubin. Mahi yam salada. Mi yam risi. Piu yam pingo. Yu yam banana. Nini yam roti. Papa yam patato. Bwaw yam kitabu. Xanti, doste!

## Дейност

_Създайте свои собствени изречения, като използвате примерните изречения от този и предишните уроци като модели._

***

# Урок 4

## Списък с думи

* **kam** - дали, _въпрос с да/не_
* **si** - да
* **no** - не, не правя
* **aham** - разбирам
* **suki** - харесвам
* **lubi** - обичам
* **vole** - искам
* **na** - да (_за инфинитив на глагола_)
* **oko** - виждам, гледам, наблюдавам
* **ore** - чувам, слушам
* **glu** - пия
* **filme** - филм
* **musika** - музика
* **sui** - вода
* **kafe** - кафе
* **cay** - чай
* **jusu** - сок

## Бележки
### Въпроси с да/не

Твърденията се превръщат във въпроси с да/не чрез добавяне на **kam** в началото на изречението. Следните примерни изречения показват твърдение, последвано от съответстващ въпрос с да/не.

**Nini oko filme.**  
Момчето гледа филм.

**Kam nini oko filme?**  
Момчето гледа ли филм?

### Отрицание 

Думата **no** предхожда думата, която се отрича, например глагола.

**Myaw no glu cay.**  
Котките не пият чай.

### Инфинитив

Инфинитивната глаголна форма се отбелязва с частицата **na**, последвана от глагола. Винаги се използва между всеки два глагола.

**Kam yu suki na oko filme?**  
Обичаш ли да гледаш филми?

### Местоименията не се изменят

Местоименията запазват една и съща форма независимо от функцията, която изпълняват в изречението. В глобаса, **mi** означава както _аз_, така и _мен_.

**Mi lubi yu.**  
Аз обичам теб.

**Yu lubi mi.**  
Ти обичаш мен.

## Примерни изречения

**Kam patre suki na yam salada?**  
Бащата обича ли да яде салата?

**Si, patre suki na yam salada.**  
Да, бащата обича да яде салата.

**No, patre no suki na yam salada.**  
Не, бащата не обича да яде салата.

## Упражнение за четене

Xanti, doste. Kafe, fe lutuf! Xukra, doste. Mi suki kafe!

Salom, mama. Cay, fe lutuf! Xukra, mama! Mi suki cay!

Papa: Salom, bete! Kam yu glu sui?  
Bete: Xanti, papa. No, mi no suki sui. Mi suki na glu jusu.  
Papa: Kam yu yam roti?  
Bete: Si, mi suki na yam roti.

Omar: Xanti, sodar! Kam yu ore musika?  
Marta: Salom, sodar. No, mi no ore musika, mi oko filme. Kam yu doxo kitabu?  
Omar: No, mi no doxo kitabu. Mi ore musika.

Doste: Kam yu aham lala?  
Doste: Si, mi aham lala: Uma fley, kam no?

Mama: Kam yu lubi mi?  
Papa: Si, mi lubi yu. 

## Дейност

_Създайте свои собствени диалози, като използвате примерните изречения от този и предишните уроци._

***

# Урок 5

## Списък с думи

* **ji** - и
* **sen** - бъда (_съм, си, е, сме, сте, са_)
* **te** - той, тя (_одушев.: всяка форма на живот или олицетворен предмет_)
* **hin** - този, тази, това, тези
  * **hinte** - този, тази (_одушев._)
* **den** - онзи, онази, онова, онези
  * **dente** - онзи, онази (_одушев._)
* **ixu** - възрастен
  * **femixu** - жена
  * **manixu** - мъж
* **bon** - добър
* **day** - голям
* **bala** - силен
* **meli** - красив, хубав
* **velosi** - бърз
* **neo** - нов
* **juni** - млад
* **hox** - щастлив, доволен
* **safe** - чист
* **lungo** - дълъг
* **gao** - висок

## Бележки

### Прилагателни

Прилагателните предхождат съществителните, които променят.

* **safe myaw** - чиста котка
* **neo kitabu** - нова книга
* **lungo filme** - дълъг филм

### Глаголът _sen_

Глаголът **sen** свързва субекта с прилагателни или съществителни.

С прилагателни:

**Kitabu sen neo.**  
Книгата е нова.

**Filme sen lungo.**   
Филмът е дълъг.

**Uma sen day ji bala.**  
Конят е голям и силен.

Със съществителни:

**Te sen mahi.**  
Тя е риба.

**Te sen bon patre.**  
Той е добър баща.

### _hin/den_

Демонстративите **hin** и **den** винаги трябва да бъдат последвани от съществително или местоимение. **Те никога не стоят самостоятелно в съществителните фрази.**

**Den piu sen day.**  
Онази птица е голяма.

Местоимението **te**, което е прикрепено към **hin** и **den**, може да замени одушевено съществително: **hinte**/**dente**.

**Dente sen day.**  
Онова е голямо.

Тъй като в глобаса няма членуване, думите **hin** и **den** могат да се използват за изразяване на определеност, когато е необходимо.

**Den piu sen day.**  
Онази птица е голяма. _или_ Птицата е голяма. 
 
### Мъже и жени

Прилагателните **fem** (женски) и **man** (мъжки) могат да се използват като квази-представки за разграничаване на пола. Обикновено полът не се посочва, но ако трябва да разграничите пола, ето няколко примера:

* **femnini** - _момиче_  
**mannini** - _момче_

* **fembete** - _дъщеря_  
**manbete** - _син_

* **femuma** - _кобила_ (_женски кон_)  
**manuma** - _жребец_ (_мъжки кон_)

* **femdoste** - _приятелка_  
**mandoste** - _приятел мъж_ 

### Съществителни/глаголи

В глобаса има много _съществителни/глаголи_, които могат да функционират като съществително или глагол. Глаголите, представени в уроци 2, 3 и 4, всъщност са _съществителни/глаголи_.

* **yam** - _храна_ или _ям_
* **oko** - _око_ или _виждам_
* **ore** - _ухо_ или _чувам_
* **lala** - _песен_ или _пея_
* **fley** - _полет_ или _летя_

## Примерни изречения

**Juni femixu somno.**  
Младата жена спи.

**Sodar ore bon musika.**  
Братът/сестрата слуша хубава музика.

**Hin lala sen meli.**  
Тази песен е красива.

## Упражнение за четене

Mi hare neo kitabu. Hin kitabu sen bon. Mi suki na doxo kitabu. Bwaw sen day ji bala. Hin bwaw hare bete. Juni bwaw yuxi ji pawbu. Te no sen safe. Mama no sen hox. Bete glu sui. Te somno. Mama sen hox. 

Yu hare lungo kitabu. Den kitabu no sen bon. Yu no suki na doxo den kitabu. Gao manixu hare uma. Uma sen velosi. Manixu hare femdoste. Doste sen juni ji meli. Manixu suki na oko filme. Femixu no suki filme. Femixu suki na lala ji danse. Manixu no suki musika. Femixu no lubi te.

## Дейност

_Напишете история, като използвате примерните изречения от този и предишните уроци._

***

Останалите 15 урока са на английски език и все още не са преведени на български. Можете да ги достъпите [оттук](./02.darsu.default.eng.md).

Можете да помогнете с превода на български чрез [GitHub](https://github.com/salif/globasa-xwexi-pages).
